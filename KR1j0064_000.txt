# -*- mode: mandoku-view -*-
#+TITLE: 五音集韻
#+DATE: 2018-03-28 13:09:52.983179
#+PROPERTY: ID KR1j0064
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1j0064_WYG_000-1a>¶
欽定四庫全書　　　　　經部十¶
　五音集韻　　　　　　　小學類三(韻書之屬)¶
提要¶
¶
　　　　臣等謹案五音集韻十五卷金韓道昭撰道¶
　　　　昭字伯暉真定松水人世稱以等韻顛倒字¶
　　　　紐始於元黄公紹韻㑹然是書以三十六母¶
　　　　各分四等排比諸字之先後已在其前所收¶
　　　　之字大抵以廣韻為藍本而増入之字則以¶
<pb:KR1j0064_WYG_000-1b>¶
　　　　集韻為藍本考廣韻卷首云凡二萬六千一¶
　　　　百九十四言集韻條例云凡五萬三千五百¶
　　　　二十五言新増二萬七千三百三十一言是¶
　　　　書亦云凡五萬三千五百二十五言新増二¶
　　　　萬七千三百三十言合計其數較集韻僅少¶
　　　　一字殆傳寫偶脱廣韻註十九萬一千六百¶
　　　　九十二字是書云註三十三萬五千八百四¶
　　　　十言新增十四萬四千一百四十八言其増¶
<pb:KR1j0064_WYG_000-2a>¶
　　　　多之數則適相符合是其依據二書足為明¶
　　　　證又廣韻註獨用同用實仍唐人之舊封演¶
　　　　聞見記言許敬宗奏定者是也終唐之世下¶
　　　　迄宋景祐四年功令之所遵用未嘗或改及¶
　　　　禮部韻畧頒行始因賈昌朝請改併韻窄十¶
　　　　有三處今廣韻各本儼移豏檻之前釅移陷¶
　　　　鑑之前獨用同用之註如通殷于文通隠于¶
　　　　吻皆因韻畧頒行後竄改致舛是書改二百¶
<pb:KR1j0064_WYG_000-2b>¶
　　　　六韻為百六十而併忝於琰併檻於豏併儼¶
　　　　於范併㮇於艶併鑑於陷併釅於梵足證廣¶
　　　　韻原本上去聲末六韻之通為二與平聲入¶
　　　　聲不殊其餘如廢不與隊代通殷隠焮迄不¶
　　　　與文吻問物通尚仍唐韻之舊未嘗與韻畧¶
　　　　錯互故十三處犁然可攷尤足訂重刋廣韻¶
　　　　之訛其等韻之學亦深究要眇或以顛倒音¶
　　　　紐之次第過相詬病非通方之論矣乾隆四¶
<pb:KR1j0064_WYG_000-3a>¶
　　　　十五年七月恭校上¶
　　　　　　　　　　　總纂官臣紀昀臣陸錫熊臣孫士毅¶
　　　　　　　　　　　總　校官臣陸費墀¶
<pb:KR1j0064_WYG_000-3b>¶
